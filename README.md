# Εφαρμογή επεξεργασίας και παρουσίασης αποτελεσμάτων

Ρόλος της εφαρμογής είναι να υποδεχτεί και να επεξεργαστεί τα αποτελέσματα και να μπορεί να τροφοδοτεί την παρουσίασή τους στην πιο εύληπτη μορφή.

## Διαδικασία 
Στο σύστημα συλλογής αποτελεσμάτων της δια ζώσης ψηφοφορίας εισάγονται τα από τις κατά τόπους ΕΕ σχετικά πρωτόκολλα.
Με ειδικό κωδικό κλειδί τα μέλη της τοπικής εφορευτικής κάνουν login στο σύστημα. Το σύστημα εμφανίζει την ταυτότητα του ΕΤ και τη λειτουργική οθόνη εισαγωγής δεδομένων. 
Επιβεβαιώνεται η εγγραφή με ένα δεύτερο κωδικό και κλείνει η διαδικασία. 

Τα αποτελέσματα της εξ αποστάσεως ψηφοφορίας αντιμετωπίζονται ως να έχουν εξαχθεί από ένα και μοναδικό τμήμα.  Η  ΕΕΦΕ εισάγει κατά τον ίδιο τρόπο τα αποτελέσματα στο σύστημα όπως αυτά της δια ζώσης.

Εφόσον διαπιστωθεί από τον χειριστή τον εντεταλμένο από την ΚΕΕ ότι έχουν κλείσει όλα τα τμήματα τότε εκδίδεται το επίσημο αποτέλεσμα, εκτυπώνεται και υπογράφεται δεόντως. 

Κατά την πορεία της εισαγωγής των αποτελεσμάτων θα υπάρχει η δυνατότητα παρουσίασής τους σε ζωντανή ροή σε γραφήματα κ.λ.π. 

Η παρουσίαση θα μπορεί να γίνει είτε στο σύνολο είτε κατά Περιφέρεια και Νομό με χρήση των παραμέτρων ως έχουν  στον ΕΕΚ.
Ειδικά για την εξ αποστάσεως ψηφοφορία τα στοιχεία θα εμπεριέχουν και την παράμετρο της χώρας προέλευσης.

Εννοείται ότι οποιαδήποτε τρόπος παρουσίασης θα διασφαλίζει το απόρρητο/ανωνυμία της ψήφου δηλαδή όπου οι ψηφίσαντες συνιστούν σύνολο μικρότερο των 50 δεν θα εμφανίζεται αυτός ο αριθμός αλλά η ένδειξη ΑΨΜΟ (Αριθμός Ψηφισάντων Μικρότερος Ορίου).
